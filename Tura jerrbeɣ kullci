Si zik ɣileɣ d aqesser, ma tura jerrbeɣ kullci.
Win ur neẓri yebɣa ad iẓer, ad d-iṛuḥ ad iyi-d-yesteqsi.
Anga zik sɛiɣ leqder i yi-ǧǧan mebla imensi.
Leḥbab-nni n zik kfan, widnni i wezznen awal.
Mi ggulen jmaɛliman, kul awal d ṛṛas lmal.
Ma tura yenqes zzman, nketteṛ di lukan, nettarra ifeẓ am lmal.
Acḥal n win i d-njeṛṛeb, ay neẓra mazal ad nẓer.
Ɣilen d tisselbi ay nesleb mi nuɣ tannumi d ṣṣber.
Aql-aɣ newhem nestɛeǧǧeb ula d zzman yeqleb.
Ttkellixen-aɣ widen nesɣer.
Ziɣen ṛṛay-iw d amjaḥ, aṭas ay tebbteɣ fell-as.
Yettnadi leḥbab n ṣṣaḥ, yettaf kan widen n lkas.
Kettṛen-as-d acmumeḥ.
Mazal yeṭṭameɛ lerbaḥ s teḍsa n wuglan d tuɣmas.
