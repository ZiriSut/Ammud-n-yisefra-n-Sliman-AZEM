A taqbaylit a tigejdit iɣef yebna uxxam.
Ṣṣbaḥ; tameddit argaz weṣṣi-t bac ad iddu s lewqam.
D kemmini i d tigejdit iɣef tebna ddunit.
Ɣur-m akk ay cudden yisulas.
Fell-m i tsenned tkufit d ucbaylu n zzit.
D kemmini i d aɛessas.
Ma yella ṛṛay-im diri-t, ur terṣi ara tgejdit, kullec ad irab ɣer llsas.
Kul yum weṣṣi argaz-im akked warraw-im.
Mel-asen iberdan yelhan.
Jeṛṛeb kan deg yiman-im.
Akken yella uxxam-im i llan ula d lǧiran.
Kkes tismin seg wul-im, lhi-d kan d ccɣel-im.
Ad tilim akk di laman.
Weṣṣi-ten akk yiwen yiwen.
Mi ttun fekkeṛ-iten.
Mel-asen ṣṣwab d lmeɛqul.
D acu i d lfayda n yiɛdawen, siwa imeṭṭawen, lxuf d lehlak n wul.
Akken nella d imdanen, yak Ṛebbi-nneɣ akk yiwen.
Mkul taswaɛt ad aɣ-d-yettmuqul.
Tixeṛ i zzuṛ akked lmenkeṛ, lebɣeḍ d lekfeṛ.
Baɛed si mkul lebliya.
Ur ttqezzib, ur ḥeqqer.
Kul wa efk-as leqder.
Yelha lxiṛ akked nniya.
Ma yella terniḍ ssbeṛ, ad yili fell-am sser.
Anga telliḍ d lɛafya.
