Nenna-t-id wa ad t-id-nini.
D nekkni ay d nekkni, d zzman kan i yedewwiṛen.
Anwa ad aɣ-inekkṛen yeɛni.
Ad iɣumm akk zik-nni, di ttarix d acu i iṣaren.
Llsas iɣef yebna lebni, s lemtul d lemɛani, ǧǧan-aɣ-t-id yimɣaren.
Ḥekkun-aɣ-d ɣef zik-nni nnif, uzzal, tasusmi.
D lfahmin d iṣebbaren.
Akka ara nqeddem d tirni, d nettcewwiq nettɣenni.
Ɣef wayen nnan, d wayen qqaren.
La nessefruy, nettmenni.
Nettawi-d lemɛani i d-newṛet seg yimɣaren.
Di lweqt-agi ula d uzzal, ad tafeḍ iluqeb-it wuffal.
Yendem win yellan d aɛziz.
Nekkni mačči d lmuḥal.
S lmeɛna, mkul awal ara d-nini ay nettmeyyiz.
Nnan-aɣ-t-id lɛuqqal.
D ccmata i yettuɣal, laṣel-is win ur t-neḥriz.
Nefhem tura acuɣer akka.
D ayen iga lɛud ddeṛka.
Amek ara yeǧuǧǧeg ufilku!
Ur neḍmeɛ ad nehdeṛ akka.
Deg usɣar bu twekka i t-yettṛaǧun d rekku.
Ilaq ad t-id-nini akka, ass-agi neɣ azekka.
D ayen ibanen ikfa ucukku.
Seg wasmi i d-tebda lqiɛa.
Akka ay tella d ṭṭbiɛa.
Aẓar ijebbed ɣer laṣel.
Win i ifehmen lmeɛna.
Ɣef wayen akka akk i d-nmenna, kul awal ad as-iɣerbel.
Ddunit-agi am ssaɛa.
Akken tella s ṭṭbiɛa.
D lmuḥal mačči ad tbeddel.
