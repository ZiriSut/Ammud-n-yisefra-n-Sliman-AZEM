Urgeɣ wid yemmuten.
Ufiɣ-ten mazal ḥyan.
Steqseɣ d acu i ten-yuɣen.
Ziɣ mazal deg-sen urfan.
La ttrun ɣef widen yeddren.
Amzun ɣer medden mmuten.
Nniɣ-asen acimi i tettrum.
Anfet ad tɛeddi talwit.
Niɣ yekfa fell-awen llum!
Tekfa fell-awen ddunit!
Nnan nettru ibeddel lqum.
Bɣan ad nekṛen tajaddit.
La ttrun ɣef win i idessen.
Netta taḍsa n medden fell-as.
Ḥesben-t am win yemmuten.
Amzun rran timedlin fell-as.
Yeḥder meskin mi t-weṛten.
Netta yedda d axemmas.
La ttrun ṣṣbaḥ tameddit.
Ggumman ad susmen.
Ɣef widen i tɣurr ddunit.
La teddun mazal ṭṭsen.
Wid-nni inekkṛen tajaddit.
D acu i d asen-d-yeqqimen.
