Yeččur wul armi yufes, a leḥbab nuyes, yekfa ṭṭmeɛ di lmaḍi.
Deg ufwad-iw tecɛel tmes, la treqq kan weḥd-s, nettṛaǧu tugi ad texsi.
Ttxil-k a Llah a lkayes, ili-k d amwanes, efk-aɣ tafat ad nwali.
Nekseb ččina akked llim.
D lweṛd lyasmin.
Yezga lexṛif d unebdu.
Nxeddem-it deg wass n nnsim, abadden ad neqqim.
Nɣil ad yeww ad nezhu, armi yebda la d-ittɛellim.
Yefka-d si mkul lɛin, ihubb-d iqleɛ-it waḍu.
Asmi llan widak yecfan, d lfahmin yeɣran.
Nelha-d d lweṛd ntteẓẓu-t.
Nerra-as targa n waman.
Ar itess leǧnas, yefreḥ urgaz d tmeṭṭut.
Ma d tura d laxeṛṛ n zzman, s yiɣyal i t-ksan.
Ḥesben akk bab-is yemmut.
Yelha lxiṛ deg watmaten ma yella msefhamen.
Mebɛid i d-tezwer tissas.
Ma fkan leqder i yiwen.
I umeqqran deg-sen.
Jebril fall-asen d aɛessas.
Ma ifat mxerwaḍen.
Kecmen-ten yeɛdawen.
Yekfa lxiṛ deg yiwen wass.
A ṣṣalḥin adrar saḥel, a ssyadi newḥel, dawit afwad-iw iḥuss.
Helkeɣ ḥedd ma ad iyi-yeɛqel, ṣṣura tbeddel, d lmenṭaq seg yimi-w mexṣuṣ.
A Ṛebbi kečč d lkamel, ɣur-k ay nemmuqel, a win ireffden yesrus.
Si tmurt armi d Lpari, ṛwiɣ imeṭṭi.
Ḍelbeɣ di ssaddat ssmaḥ.
Wehmen akk deg-i lɣaci, ṛwan asteqsi.
D acu d ssabba-k n ṛṛwaḥ.
Siwa yiwen am nekkini, i ceggbent lemḥani, umi mliɣ lexbaṛ n ṣṣaḥ.
