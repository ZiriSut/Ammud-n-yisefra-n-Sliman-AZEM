Aql-aɣ nettɣenni nfeṛṛeḥ.
Yedba la d-yettban ṣṣaḥ.
Ɣef teqbaylit yuli wass.
D nnuba-s ad d-tecruraḥ.
Tura abrid ad iserreḥ.
Qesden-d ad tt-neṣḥen terwa-s.
Dɛut a ssyadi ṣṣellaḥ.
Ad fell-aɣ idum ṣṣaḥ.
Lbaṭel ad temḥu lǧeṛṛa-a.
Seg wasmi i nebda aɣenni, s lemtul d lemɛani.
Ɣef ṣṣaḥ nettnadi nḥeṛṛes.
Ṣṣut iffeɣ-d seg Ɛedni.
Ikemmel kan akkenni.
Win i as-yeslan ad d-ifriwes.
Ɣas fṛeḥ a yul thenni.
Ayen akk i d-nettmenni, ass-agi neffeɣ ɣur-s.
Uqbel ad d-nini awal, alamma iɛedda deg uɣerbal.
Ad d-yettban yeṣfa am zzit.
Tura imi nemyeɛqal, aql-aɣ la nttemsawal, ɣef nnif n teqbaylit.
D ayen ur nesɛi lmital.
Am ugerruj n leḥlal.
Ǧǧăn-aɣ-t-id, newṛet-it.
Nefka lɛehd i lwaldin.
Ṣṣut n teqbaylit ḥnin.
Fell-as ḥedd ur d aɣ-iɣurr.
Nɣenna yis-s, la ttɣennin.
Lǧil-agi i d-yulin.
Di lmux-nsen d yettfuṛ.
Neqsed-itt ad tt-id-nesbin.
Ay akken bɣun inin.
Wicqa ma kettṛen lehduṛ.
Di tmura n medden akk kifkif.
Lfenn si zik d ccarif, leǧnas lɛilm i as-semman.
Daymi i aɣ-yewwi nnif.
I neggul ur yuɣal di rrif.
Nɛuhed-it ad t-id-nesban.
Ɣas teqwa lehwa n lexṛif.
Akken yebɣu yeḥmel wasif.
Iblaḍen-is zgan rṣan.
