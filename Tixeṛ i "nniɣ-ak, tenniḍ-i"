Ṛuḥ ad telḥuḍ d ccɣel-ik akken ibɣa lɛebd ad yini.
Err leqṭen deg yimeẓẓuɣen-ik, ini-as: "Nɛeẓẓeg, ur nesli."
Ddem lfaɛl-ik i yiman-ik, lxaṭer-ik ad yethenni.
Ṛebbi ad yili d lɛawen-ik.
Lɛebd yellan d lfahem, ad t-tafeḍ iteddu s lqis.
Ur iheddeṛ di bnadem, yettarra lqid i yiles-is.
Ma d win yellan d ḍḍalem, yettawi ddnub i yiri-s.
Ad d-yas wasmi ara yendem.
Asmi ara d-yemlil d lfeɛl-is.
Ad ak-id-yesukkes si lehmum.
Neḍleb Ṛebbi d lmektub, ncallah ad akk nutub, akka nella d ssamɛin.
Ad aɣ-d-yessiḥen lqulub, ad aɣ-yekkes ddnub, ad aɣ-yeǧɛel si lmumnin.
Ad aɣ-ikemmel di lmeṛɣub ar lɛuqub, di lǧennet ad nezdeɣ leḥṣin.
Nṣer lḥeqq, ḍegger lbaṭel.
Qbel ad tennaɣeḍ, tebbet iman-ik.
Diri leḥmaq, yelha leɛqel.
Tenfuḍ cciṭan seg wul-ik.
Ɣur-k ad tiliḍ d lǧahel.
Ad tafeḍ win yellan akteṛ-ik.
Ad ak-ifelleq neɣ ad ak-iseḥṣel.
Ad ak-isendem di ṛṛay-ik.

