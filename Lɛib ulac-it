Seg wasmi i bdiɣ la ttɣenniɣ, di leɛmeṛ-iw ur d-nniɣ, ayen ur nettneqbal ara.
Cennuɣ kan ɣef wayen i ẓriɣ akked wayen i d-ttmenniɣ.
Ayen-nniḍen ur t-bɣiɣ ara.
Am wakken fudeɣ swiɣ, lḥeqq mi ara t-id-iniɣ.
Sdat n Ṛebbi ur ugadeɣ yiwen.
Ttnadiɣ sseḥsabeɣ.
Di kullci la ttweḥḥideɣ, deg wayen ẓerreɣ di ddunit.
La ttɣenniɣ ssefruyeɣ ɣef leɛwayed n tmurt-nneɣ, ɣef lḥeṛma n teqbaylit.
Kul awal qbel ad d-neṭqeɣ, alamma ẓriɣ tḥeqqeɣ, ayen ixeṣren deg-s ulac-it.
Ttḥibbiɣ imeslayen n wigad i ten-iweznen uqbel ad d-inin kra.
Tella lefhama deg-sen.
Yerna d lxiq ara yi-tekksen.
Ttaɛǧaben medden meṛṛa.
Neɣ ma sliɣ i yiḍebbalen ɣas ad yili llan beɛden, am wakken lliɣ di tmeɣra.
Steqsit lecyax yettarun neɣ imedyazen yessefruyen.
Nitni ẓran d acu i d lfenn.
Zemren ad awen-d-ḥkun ɣef wigad i d-yesnulfun.
Lmeɛnat d yimeslayen.
Lɛilm d win i t-yettɛuzzun, yettak-as-d aɛerǧun, ideg tella lfayda ɣlayen.
Mazal aql-i ssefruyeɣ, la cennuɣ ttfaṛaseɣ.
Uqbel ad d-taweḍ tmeddit.
S kra n lumuṛ-nni i d-qesdeɣ, bbiɣ-d akk ad ten-id-mleɣ i wid mazal meẓẓiyit.
Ass-a azekka ma mmuteɣ, ad d-qqimen ad ten-id-ǧǧeɣ, am llsas i teqbaylit.
