Bnadem ma ifat meqqer.
Temẓi-is mi ara tt-id-ifekkeṛ.
Ad yettwali lexyalat.
Akken yebɣu yiɣzif leɛmeṛ.
D ayen ibanen yeḍher, iṛuḥ lweqt-is yeǧǧa-t.
Si zik neṭṭef-d taqernit s nnif akked tfenṭazit.
Seg wul zeddigen am waman.
Ayen i aɣ-d-teǧǧa tnaṣlit, s wayen iwumi nezmer neqsed-it, nettṣeggim-as iberdan.
Win yellan d lfahem, nefhem-it.
Seg wasmi tebna ddunit, kullec ijebbed s iẓuran.
Lḥeqq d ṣṣwab neqqar-it.
Ma d lbaṭel nekṛeh-it.
Lwaldin akka i aɣ-weṣṣan.
Nessefruy ɣef ddunit.
Nettfekkiṛ-d tajaddit akked wayen i aɣ-d-ǧǧan.
Nettɣenni s teqbaylit, kul awal newzen-it.
S lemtul d lmeɛnat yelhan.
Nɣiz llsas nsewjed-it, armi d ṣṣaḥ nessaweḍ-it.
Nseḍher-d deg-s iẓuran.
Ayen nessaweḍ nexdem-it.
Laɛtab yellan neqbel-it.
Ad nkemmel akka kra n wussan.
Ma teqdef-aneɣ-d ddunit.
Yeḍher mazal taṣebhit i lǧil yellan d ameẓẓyan.

